\chapter{Primeri laserjev}
\label{chap:Primeri}
V tem poglavju bomo na kratko spoznali nekaj najpomembnejših vrst laserjev.
V grobem laserje razlikujemo po aktivnem sredstvu 
(plinasti, trdninski, polprevodniški ...), pri čemer pa tudi pri izbranem
sredstvu pogosto obstaja veliko različnih izvedb. Za vsak obravnavani primer bomo 
navedli osnovne karakteristike, v podrobnosti izvedbe pa se tukaj ne bomo 
spuščali. 

\section{Laserski sistemi}
Laser je lahko dokaj preprosta naprava, z malo sestavnimi deli, lahko pa je
tudi zelo velik in zapleten sistem. Večina velikih laserskih sistemov
je sestavljena iz osnovnega laserja, ki ni posebno močan, daje pa kvalitetno 
svetlobo, in iz enega ali več ojačevalnikov. V njih se svetloba 
ojačuje v sredstvu, ki je enako kot v
osnovnem laserju in ki je v kolikor mogoče visokem stanju obrnjene
zasedenosti. V več ojačevalnih korakih se tako doseže zelo velika 
svetlobna moč. 

Pri velikih močeh nastopi tudi vrsta novih težav. Da gostota 
svetlobnega toka ne povzroča poškodb optičnih komponent, mora 
premer ojačevanega snopa (in s tem premer vseh vmesnih ojačevalnih stopenj) 
naraščati. Zadnje stopnje velikega laserskega sistema
(na primer v Laboratoriju za lasersko energetiko v Rochestru, New York) imajo 
tako premer pol metra, kar seveda pomeni, da morajo imeti tolikšno odprtino 
tudi vse ostale optične komponente. Polega tega je
potrebno skrbno paziti, da se odbita svetloba ne vrača v prejšnji
ojačevalnik ali v osnovni laser in moti njegovo delovanje. Zato so med
ojačevalnimi stopnjami optični izolatorji, ki temeljijo na Faradayevem
pojavu vrtenja polarizacije v snovi v magnetnem polju.

\begin{figure}[h!]
\centering
\includegraphics[width=100truemm]{slike/07_NIF_Laser_Bay.jpg}
\caption{Eden najmočnejših laserskih sistemov na svetu, ki doseže 
$500~\si{\tera\watt}$ moči v sunku. Vir: National Ignition Facility.}
\label{fig:NIF}
\end{figure}

Moči svetlobe, ki jih oddajajo najmočnejši laserski sistemi, imajo zelo velike
vrednosti. Najmočnejši zvezno delujoči laserji dosegajo tako moči prek 
$\sim 100~\si{\kilo\watt}$. Še bistveno večje moči pa dosegajo sunkovni laserji, 
saj lahko dosežejo moč tudi $\sim \si{\peta\watt} = 10^{15}~\si{\watt}$. 
Vendar so sunki tako velike svetlobne moči izredno kratki, tipično reda pikosekunde, tako da
znaša celotna moč v takem sunku svetlobe tako 'le' $\sim \si{\kilo\joule}$. Dodaten 
parameter pri tako močnih sunkovnih laserjih je čas, ki poteče med dvema zaporednima
sunkoma. Najmočnejši laserski sistemi tako lahko izsevajo največ nekaj sunkov dnevno. 

\section{He-Ne laser}

Kot prvi primer si oglejmo helij-neon (He-Ne) laser, ki je bil prvi zvezno 
delujoči laser in je še danes zelo razširjen. Najpogosteje deluje 
pri valovni dolžini $632,8~\si{\nano\metre}$ v rdečem delu spektra, poleg 
tega pa tudi pri infrardečih $1,15~\si{\micro\metre}$ in 
$3,39~\si{\micro\metre}$ ter nekaterih drugih
valovnih dolžinah v oranžnem in zelenem delu spektra. Laser deluje v zveznem 
načinu delovanja s tipičnimi močmi $0,5 - 100~\si{\milli\watt}$.

Slika~(\ref{fig:HeNeE}) kaže relevantne energijske nivoje helija in neona. Atome helija
vzbudimo s trki z elektroni v eno izmed dveh dolgoživih metastabilnih stanj $2^3S$ ali
$2^1S$ z razpadnima časoma $0,1~\si{\milli\second}$ in $5~\si{\micro\second}$.
Ti dve stanji slučajno skoraj sovpadata z dvema stanjema neona ($4S$ in $5S$). 
Ko v helijev plin dodamo razmeroma majhno količino neona, se energija s trki 
prenese z vzbujenih helijevih atomov na atome neona, ki s tem preidejo v 
že omenjeni vzbujeni stanji, helijevi atomi pa se vrnejo v osnovno stanje. 
Majhna energijska razlika (okoli $1,2~\si{\tera\hertz}$) pa preide v
kinetično energijo obeh atomov. 
\begin{figure}[h]
\centering
\def\svgwidth{100truemm} 
\input{slike/07_HeNeE.pdf_tex}
\caption{Shema energijskih nivojev v He-Ne laserju. Nivoji helija so označeni
z zeleno in nivoji neona z modro.}
\label{fig:HeNeE}
\end{figure}

Znano rdečo svetlobo He-Ne laserja pri $632,8~\si{\nano\metre}$ dobimo 
pri prehodu iz $5s$ stanja v eno od $3p$ stanj. Pri tem je življenjski čas 
$5s$ stanja okoli $100~\si{\nano\second}$, stanja $3p$ pa okoli $10~\si{\nano\second}$.
Spodnji $3p$ nivo se prazni s spontano emisijo v zelo metastabilno stanje $3s$. 
V njem se atomi nabirajo, saj so dipolni sevalni prehodi v osnovno stanje prepovedani,
in le s trki s steno cevi prehajajo v osnovno stanje. Za dovolj hitre prehode in 
večje ojačanje je tako treba zmanjšati premer cevi. Zaradi gibanja atomov je 
spektralna črta seveda Dopplerjevo razširjena. 

Lasersko delovanje dobimo tudi pri prehodu iz $5s$ v stanje $4p$, pri katerem 
se izseva svetloba z valovno dolžino $3,39~\si{\micro\metre}$. 
Ojačenje je za ta prehod je celo precej večje kot za
prehod pri $632,8~\si{\nano\metre}$, deloma zaradi nižje frekvence 
(glej zvezo med Einsteinovima koeficientoma $A$ in $B$, enačba~\ref{4.27}), 
deloma pa zaradi kratke življenske dobe spodnjega laserskega nivoja $4p$. 
Zato bi pričakovali, da bo He-Ne laser svetil v infrardečem območju in ne vidnem. 
To delno prepreči absorpcija v steklu, delno pa jo povečamo s selektivno reflektivnostjo
resonatorskih zrcal, ki dvigne prag delovanja za $3,39~\si{\micro\metre}$ 
nad prag za $632,8~\si{\nano\metre}$. V nekaterih primerih v laser dodamo
celico metana, ki infrardečo svetlobo močno absorbira, rdeče pa ne.

Omenimo še prehode iz stanja $4s$, v katerega pridejo neonovi atomi s trki
vzbujenih helijevih atomov iz nivoja $2^3S$. Prehod $4s$ v $3p$ da svetlobo
pri $1,15~\si{\micro\metre}$ in je bil tudi prvi opaženi prehod. 

Tipičen He-Ne laser je razmeroma preprosto zgrajen (slika~\ref{fig:HeNeShema}). 
V razelektritveni cevi (napetost  $\sim 1~\si{\kilo\volt}$), skozi
katero teče električni tok ($\sim 10~\si{\milli\ampere}$), 
se nahaja mešanica helija in neona v razmerju 
$5:1 - 10:1$. Skupni tlak v cevi je nizek, le okoli $3~\si{\milli\bar}$, 
cev pa je tipično dolga okoli $0,5~\si{\metre}$ s premerom $1-2~\si{\milli\metre}$.  
Cev na obeh straneh zapirata okni, ki sta nagnjeni za Brewsterjev kot (glej
***), tako da so izgube pri odboju za eno polarizacijo čim manjše.
Izhodna svetloba iz laserja je zato seveda polarizirana. V manjših laserjih
so namesto Brewsterjevih oken na razelektritveno cev privarjena kar
resonatorska zrcala. Tak laser je nepolariziran. 
Razelektritvena cev je obdana z dvema ukrivljenima zrcaloma, 
ki imata zelo veliko odbojnost za izbrano valovno dolžino.
\begin{figure}[h]
\centering
\def\svgwidth{90truemm} 
\input{slike/07_HeNeShema.pdf_tex}
\caption{Shema He-Ne laserja: $Z$ - ukrivljeni zrcali resonatorja, $B$ - Brewsterjevi
okni.}
\label{fig:HeNeShema}
\end{figure}

\begin{figure}[h]
\centering
\includegraphics[width=120truemm]{slike/07_HeNe.jpg}
\caption{Primer starejšega He-Ne laserja, izdelanega v Sloveniji}
\label{fig:Iskra}
\end{figure}


He-Ne laserji so preprosti, stabilni, zanesljivi, poceni in dolgo služijo (do 50 000 ur).
Danes jih sicer izrivajo polprevodniški laserji, vendar so še vedno v uporabi
v merilnih napravah, v optičnih čitalnih sistemih, v šolah, v raziskovalnih 
laboratorijih za intereferometrijo, holografijo itd. Na njem je osnovan tudi 
sekundarni standard za meter.

\section{Argonski ionski laser}

Kot drugi primer plinskega laserja obravnavajmo argonski ionski (Ar$^+$) laser,
ki je najbolj poznan po zveznem delovanju v modrem in zelenem delu spektra pri 
valovnih dolžinah $488~\si{\nano\metre}$ in $514,4~\si{\nano\metre}$, deluje 
pa tudi v bližnjem ultravijoličnem območju. Tipične moči delovanja Ar$^+$ laserja
so $100~\si{\milli\watt} - 50~\si{\watt}$.

Kot večino drugih plinskih laserjev tudi tega črpamo z električnim tokom.
Atome argona vzbudimo s trki z elektroni v ione argona, ti pa z nadaljnjimi
trki preidejo v vzbujena stanja. Obrnjeno zasedenost
dosežemo med nivojema $4p$ in $4s$ (slika~\ref{fig:ArE}). 
Ta dva nivoja vsebujeta veliko podnivojev, zato je tudi prehodov med
njima zelo veliko. Argonski laser tako seva pri več kot tridesetih različnih
valovnih dolžinah, najznačilnejši sta že omenjeni 488~nm in 514,5~nm. 
Življenjski čas zgornjega nivoja $\sim 10^{-8}~\si{\second}$ je približno 
desetkrat daljši od življenjskega časa spodnjega nivoja, od koder se ioni
z rekombinacijo z elektroni vrnejo v osnovno stanje atoma. Tudi pri tem laserju
je poglavitni vzrok za razširitev črte Dopplerjev pojav. 

\begin{figure}[h]
\centering
\def\svgwidth{80truemm} 
\input{slike/07_ArE.pdf_tex}
\caption{Shema energijskih nivojev v Ar$^+$ laserju}
\label{fig:ArE}
\end{figure}

Argonski laser je v osnovi zgrajen podobno kot He-Ne laser. V razelektritveni cevi
(tipična dolžina $1~\si{\metre}$ in premer $1-2~\si{\milli\metre}$)
se nahaja argon pri pritisku okoli $10~\si{\milli\bar}$. Ker gre pri 
vzbujanju atomov argona za dvostopenjski proces, mora biti električni tok, 
s katerim dosežemo obrnjeno zasedenost, precej velik, lahko tudi nekaj deset amperov. 
Pri tipični napetosti nekaj kV to pomeni, da so potrebne velike električne moči, 
pogosto več deset $\si{\kilo\watt}$, in močnejši argonovi laserji so zato zaradi 
velike količine odvečne toplote najpogosteje vodno hlajeni.

\begin{figure}[h]
\centering
\def\svgwidth{90truemm} 
\input{slike/07_ArShema.pdf_tex}
\caption{Poenostavljena shema Ar laserja s prizmo}
\label{fig:ArS}
\end{figure}

Poleg tega ustvarimo v argonovih laserjih vzdolžno magnetno polje, ki preprečuje 
elektronom, da bi predčasno zapustili ojačevalno območje in trčili v steno. S
tem se poveča izhodna moč, hkrati pa preprečuje poškodbe na stenah, ki bi jih 
lahko povzročili visokoenergijski elektroni. Iz istega razloga so pri močnejših
laserjih zrcala izven plinske cevi. 

V resonator argonskega laserja pa moramo vgraditi še en dodaten element, ki omogoči
izbiro ene same spektralne črte. Najpogosteje za ta frekvenčno selektiven element
uporabimo kar majhno prizmo pred enim od obeh zrcal (slika~\ref{fig:ArS}). Zaradi disperzije
v prizmi se snopi različnih valovnih dolžin lomijo pod različnimi koti in le tisti 
snop, ki vpada pravokotno na zrcalo, bo ojačan. Z vrtenjem prizme ali zrcala lahko 
tako izberemo valovno dolžino ojačane svetlobe.

Argonski laser je zanesljiv in daje zelo kvaliteten osnovni Gaussov snop pri eni
sami frekvenci. Zato se dosti uporablja v optični spektroskopiji,
interferometriji, holografiji in merilni tehniki. Deluje lahko v zveznem načinu,
zaradi razmeroma široke črte ojačanja pa ga uporabljamo tudi za fazno uklenjen
sunkovni laser z dolžino sunkov okoli $150~\si{\pico\second}$. 
V kombinaciji s kriptonovim laserjem, ki deluje zelo podobno kot argonski, 
le v rdečem in oranžnem delu spektra, se uporablja tudi v zabavni industriji.
V zadnjem času ga vse bolj izrivajo polprevodniški laserji ali pa frekvenčno
podvojeni Nd:YAG. 

\begin{table}
\begin{center}
\begin{tabular}{|l|c|c|c|}\hline
Laser & He-Ne & Ar$^+$ & CO$_2$ \\ \hline
Valovna dolžina  $\lambda$ & $632,8~\si{\nano\metre}$& $488~\si{\nano\metre}$;
$514,5~\si{\nano\metre}$ & $9,6~\si{\micro\metre}$; $10,6~\si{\micro\metre}$
\\ \hline
Verjetnost za spontani prehod $A$ & $3,4 \times 10^6/\si{\second}$ & 
$7,8 \times 10^7/\si{\second}$ & $0,25/\si{\second}$  \\ \hline
Presek za stimulirano emisijo $\sigma$ & $3 \times 10^{-17}~\si{\metre}^2$&  $2,6 \times 10^{-16}~\si{\metre}^2$ & $3 \times 10^{-22}~\si{\metre}^2$ \\ \hline
Spektralna širina črte $\Delta \nu$ & $1,5 \times 10^{9}~\si{\hertz}$ & 
$3,5 \times 10^{9}~\si{\hertz}$ &$7 \times 10^{7}~\si{\hertz}$  \\ \hline
Gostota obrnjene zasedenosti $\Delta N/V$ & $5 \times 10^{15}/\si{\metre}^3$ & $2 \times 10^{15}/\si{\metre}^3$ & $3 \times 10^{21}/\si{\metre}^3$ \\ \hline
\end{tabular}
\caption{Izbrani podatki za He-Ne, Ar$^+$ in CO$_2$ laser}
\label{tab:Ar}
\end{center}
\end{table}

\section{Laser na ogljikov dioksid}

Vsi do zdaj opisani laserji so delovali na elektronskih prehodih v atomih. 
Laser na ogljikov dioksid pa deluje na prehode med vibracijskimi stanji molekul 
CO$_2$, pri čemer elektroni ostanejo v osnovnem stanju.
Zaradi majhnih energijskih razlik med vibracijskimi stanji deluje
tak laser v infrardečem delu spektra, najpogosteje pri 
$9,6~\si{\micro\metre}$ in $10,6~\si{\micro\metre}$. Laser deluje v zveznem
in v sunkovnem načinu, odlikuje ga pa zelo velik izkoristek ($~\sim 30~\%$) in 
posledično zelo velike moči, $1~\si{\watt} - 10~\si{\kilo\watt}$. 

Molekula CO$_2$ je v osnovnem stanju linearna molekula (slika~\ref{fig:CO2}\,a). 
Za take molekule obstajajo trije osnovni načini nihanja atomov glede na težišče:
atoma kisika nihata simetrično vzdolž osi molekule, pri čemer ogljik miruje -
simetrični razteg (slika~\ref{fig:CO2}\,b), atomi nihajo v smeri pravokotno na 
os - upogib (slika~\ref{fig:CO2}\,c) in atoma kisika se gibljeta v isti smeri 
vzdolž osi, ogljik pa v nasprotni smeri - asimetrični razteg (slika~\ref{fig:CO2}\,d). 
Pri tem ima najvišjo frekvenco asimetrični razteg, najnižjo pa upogib. 
Posamezno stanje opišemo s številom energijskih kvantov 
v nihanju, torej s trojico celih števil $(n_1,n_2,n_3)$. Stanje 010 tako 
opisuje osnovno upogibno nihanje, stanje 001 pa osnovni asimetrični razteg.

\begin{figure}[h]
\centering
\def\svgwidth{100truemm} 
\input{slike/07_CO2.pdf_tex}
\caption{Molekula CO$_2$ (a) in trije osnovni načini nihanja molekule:
simetrični razteg (b), upogib (c) in asimetrični razteg (d)}
\label{fig:CO2}
\end{figure}

Vibracijska stanja molekule vzbudimo z električnim tokom skozi plin. Pri 
tem v razelektritveno cev dodamo dušik (N$_2$) in podobno kot pri He-Ne laserju
se tudi CO$_2$ črpa predvsem preko trkov z dušikovimi molekulami. 
Dušikova molekula je dvoatomna in ima zato zgolj eno vibracijsko stanje, ki po energiji
praktično sovpada z energijo stanja 001 (slika~\ref{fig:CO2E}). Iz tega gornjega
stanja prehajajo molekule v stanje 010 ($10,6~\si{\micro\metre}$) ali v stanje
020 ($9,6~\si{\micro\metre}$). Da pospešimo prehod nazaj v osnovno stanje in povečamo
obrnjeno zasedenost, plinski mešanici dodamo še helij, s katerim trkajo molekule.
Razmerje parcialnih tlakov je tako navadno 1:1:8 za CO$_2$:N$_2$:He pri tlaku $1\si{\milli\bar}$. 
Pri tako nizkih tlakihi je poglavitna razširitev spektralne črte Dopplerjeva, ki 
pa je v primerjavi z ostalimi plinskimi laserji zaradi nizih frekvenc zelo majhna,
le okoli $50~\si{\mega\hertz}$. V laserskih sistemih, kjer je tlak plinov večji,
prevlada razširitev zaradi medmolekulskih trkov. Pri tlaku pri okoli $20~\si{\bar}$
znaša razširitev že okoli $500~\si{\giga\hertz}$, kar omogoča izdelavo fazno uklenjenih 
sunkovnih laserjev s sunki dolžine $1~\si{\pico\second}$. 

\begin{figure}[h]
\centering
\def\svgwidth{100truemm} 
\input{slike/07_CO2E.pdf_tex}
\caption{Shema vibracijskih nivojev v CO$_2$ laserju. Nivoji dušika so označeni
z modro in nivoji CO$_2$ z zeleno.}
\label{fig:CO2E}
\end{figure}

Najpreprostejši laser na ogljikov dioksid je po svoji zgradbi zelo podoben do zdaj
obravnavanim plinskim laserjem. Razelektritvena cev (polmer $\sim 1~\si{\centi\metre}$
in dolžina $0,5-2~\si{\metre}$) je na obeh koncih zaključena z Brewstrovima oknoma
iz kristala NaCl, izhodno sferično zrcalo pa je iz kristalnega germanija. Ker lahko deluje
laser pri zelo veliko različnih valovnih dolžinah, dodamo za izbiro posamezne črte ustrezen
frekvenčno selektiven člen, na primer uklonsko mrežico (slika~\ref{fig:CO2S}).

\begin{figure}[h]
\centering
\def\svgwidth{90truemm} 
\input{slike/07_CO2Shema.pdf_tex}
\caption{Poenostavljena shema najpreprostejšega CO$_2$ laserja z uklonsko mrežico (U).
}
\label{fig:CO2S}
\end{figure}

\begin{remark}
 Pri opisu nivojev smo povsem zanemarili rotacijske nivoje, zaradi katerih so 
 posamezne črte razcepljene v veliko nivojev. Tako je v območju okoli $10~\si{\micro\meter}$
 delovanje laserja možno pri več sto različnih valovnih dolžinah.
\end{remark}

V podrobnosti izdelave se ne bomo spuščali, je kar nekaj različnih pristopov, 
na primer običajni zaprti sistemi, laserji s vzdolžnim pretokom, laserji s prečnim pretokom,
valovodni laserji ... Razlikujejo se po svojih specifikacijah in zato tudi vrsti uporabe.
Največ se uporabljajo v industriji za zahtevne obdelave materialov, na primer za rezanje 
kovin, vrtanje, ablacijo, varjenje, pa tudi za vojaške in medicinske namene.
Obdelava z laserji omogoča veliko natančnost, čistočo in je zelo fleksibilna.

\section{Ekscimerni laser}

Ekscimerji ({\it excited dimer, excimer}) so vzbujena vezana stanja dveh atomov, 
ki bi se v osnovnem stanju ne vezala. Za laserje so zanimivi predvsem ekscimerji
težkih žlahtnih plinov in halogenov, na primer Ar$_2^*$ ($126~\si{\nano\metre}$), 
Kr$_2^*$ ($146~\si{\nano\metre}$), Xe$_2^*$ ($172~\si{\nano\metre}$),
ArF ($193~\si{\nano\metre}$), KrF ($248~\si{\nano\metre}$), 
XeCl ($308~\si{\nano\metre}$), ArBr ($161~\si{\nano\metre}$), 
NeF ($108~\si{\nano\metre}$) ... Te molekule obstajajo samo v vzbujenem stanju,
v osnovnem stanju pa je odbojna sila med atomoma prevelika in molekula neobstojna.
Vsi našteti primeri oddajajo lasersko svetlobo v
ultravijoličnem področju, ki ga drugi laserski sistemi le težko pokrivajo. 
Ekscimerni laserji delujejo v sunkih, pri čemer je tipična oddana energija v sunku 
$\sim 1~\si{\joule}$, dolžina sunka $10-100~\si{\nano\second}$ in repeticija 
$\sim 100~\si{\hertz}$.

Vezano stanje dveh atomov dobimo, kadar je ionizacijska energija prvega
atoma manjša od vsote elektronske afinitete drugega atoma in
elektrostatične energije vezave obeh ionov. Vzemimo za primer klor in
kripton. Ionizacijska energija kriptona v osnovnem stanju je 14~eV, v
vzbujenem pa 5~eV. Elektronska afiniteta klora je 3,75~eV in
elektrostatična vezavna energija KrCl okoli 7~eV. Tako je za formiranje
molekule KrCl v osnovnem stanju potrebno dodati okoli 4~eV, pri tvorbi
molekule v vzbujenem stanju pa se sprosti okoli 6~eV. Približno obliko
celotne potencialne energije molekule KrCl v osnovnem in vzbujenem stanju
kaže slika~(\ref{fig:exE}). Molekula, ki je vezana v vzbujenem stanju, po
sevalnem prehodu v osnovno stanje takoj razpade, zato je zelo lahko doseči
obrnjeno zasedenost. Pri tem je razpadni čas vezanega stanja $\sim~10~\si{\nano\second}$,
spodnjega nevezanega pa okoli $0,1~\si{\pico\second}$.
Spektralna širina prehoda je precej velika, okoli $1~\si{\nano\metre}$, in
laser, ki ta prehod uporablja, lahko deluje v večjem delu tega intervala.
Da dosežemo delovanje nad pragom, mora biti obrnjena zasedenost razmeroma velika,
vendar se v sunku lahko sprosti veliko energije. 
Da nastanejo ekscimeri, vzbujamo mešanico plinov (žlahtnega plina ali mešanice
žlahtnega in halogenega plina) v heliju. Ker je pritisk
razmeroma velik (npr. 2 ali $3~\si{\bar}$), je vzbujanje prečno, podobno kot pri 
nekaterih izvedbah CO$_2$ laserja.

\begin{figure}[h]
\centering
\def\svgwidth{50truemm} 
\input{slike/07_exE.pdf_tex}
\caption{Shema energije v odvisnosti od razdalje med jedroma atomov. V vzbujenem stanju
se atoma lahko povežeta v molekulo, po prehodu v nižji nivo pa zaradi velike odbojnosti 
atoma disociirata.}
\label{fig:exE}
\end{figure}

\begin{table}[h]
\begin{center}
\begin{tabular}{|l|c|}\hline
Valovna dolžina  & UV del spektra\\ \hline
Verjetnost za spontani prehod $A$ & $\sim 10^8/\si{\second}$ \\ \hline
Presek za stimulirano emisijo $\sigma$ & $3 \times 10^{-20}~\si{\metre}^2$ \\ \hline
Spektralna širina črte $\Delta \nu$ & $10^{13}~\si{\hertz}$  \\ \hline
Gostota obrnjene zasedenosti $\Delta N/V$ & $10^{20}/\si{\metre}^3$ \\ \hline
\end{tabular}
\caption{Tipični podatki za ekscimerne laserje}
\label{tab:ex}
\end{center}
\end{table}

Ekscimerni laserji delujejo v sunkih s precej veliko energijo in se uporabljajo 
v industriji mikroprocesorjev, fotolitografiji in medicini, predvsem 
oftalmologiji in kirurgiji.

\section{Neodimov laser}
\subsection{Nd:YAG}
Druga skupina laserjev, ki jih bomo obravnavali, so trdninski laserji. Taki laserji
so osnovani na elektronskih prehodih v ionih nečistoč, ki jih dodamo v kristal ali steklo,
črpamo pa jih optično. Najpomembnejši je Nd:YAG laser, v katerem je ojačevalno sredstvo
itrij-aluminijev granat (Y$_3$Al$_5$O$_{12}$, YAG) s primesmi ionov neodima Nd$^{3+}$. 
Neodimov laser deluje pri valovni dolžini $1,064~\si{\micro\meter}$, vendar ga pogosto
frekvenčno podvojimo na $532~\si{\nano\metre}$. Laser lahko deluje v zveznem 
načinu pri močeh $5-100~\si{\watt}$ ali sunkovnem s preklopom dobrote
pri močeh $1-35~\si{\watt}$ v sunkih, dolgih $5-100~\si{\nano\second}$.

\begin{table}[h]
\begin{center}
\begin{tabular}{|l|c|}\hline
Valovna dolžina  & $1064~\si{\nano\metre}$\\ \hline
Verjetnost za spontani prehod $A$ & $4 \times 10^3/\si{\second}$ \\ \hline
Presek za stimulirano emisijo $\sigma$ & $3 \times 10^{-23}~\si{\metre}^2$ \\ \hline
Spektralna širina črte $\Delta \nu$ & $1,4 \times 10^{11}~\si{\hertz}$  \\ \hline
Gostota obrnjene zasedenosti $\Delta N/V$ & $1,6 \times 10^{23}/\si{\metre}^3$ \\ \hline
\end{tabular}
\caption{Tipični podatki za Nd:YAG laser}
\label{tab:nd}
\end{center}
\end{table}

Neodimov laser je primer štirinivojskega laserskega sistema, pri čemer je 
laserski prehod med stanjema $^4$F$_{3/2}$ in $^4$I$_{11/2}$ iona neodima 
(slika~\ref{fig:NdE}). S svetlobo višje frekvence 
(tipično okoli $800~\si{\nano\metre}$) črpamo elektrone v višje nivoje, ki hitro 
preidejo v zgornji laserski nivo. Življenjski čas višjega nivoja je 
okoli $230~\si{\micro\second}$, spodnjega pa precej krajši, zato je 
lahko doseči veliko obrnjeno zasedenost. Spodnje stanje je dovolj visoko nad 
osnovnim, da pri sobni temperaturi v ravnovesju ni znatno zasedeno. Zato je 
prag neodimovega laserja nizek in je lahko doseči zvezno stacionarno delovanje, 
prav tako dobro pa deluje tudi v sunkih. Razširitev črte je homogena in je predvsem posledica
termičnega nihanja kristalne mreže. Ker je razmeroma ozka, laser ni primeren 
za uklepanje faz, odličen pa je za delovanje s preklopom dobrote. 

\begin{figure}[h]
\centering
\def\svgwidth{80truemm} 
%\input{slike/07_NdE.pdf_tex}
\caption{Shema energijskih nivojev v Nd$^{3+}$ laserju}
\label{fig:NdE}
\end{figure}

Aktivna snov v laserju je v obliki paličke dolžine od nekaj cm do dobrih $10~\si{\centi\metre}$
in širine okoli $1~\si{\centi\metre}$. 
V kristalu ojačevalnega sredstava neodimovi ioni nadomestijo približno $1~\%$ itrijevih. 
Za črpanje uporabljamo polvodniške laserje ali močne ksenonove svetilke za zvezno delovanje 
ter podobne bliskovne luči za sunkovno delovanje. Skupaj z aktivno paličko so svetilke vgrajene
v cilindrično ali eliptično votlino z zrcalnimi ali belimi stenami, tako da se
čim večji del črpalne svetlobe absorbira v laserski palički (slika~\ref{fig:NdS}).

\begin{figure}[h]
\centering
\def\svgwidth{90truemm} 
%\input{slike/07_NdShema.pdf_tex}
\caption{Shema osvetlitve ojačevalnega sredstva v trdninskem laserju
}
\label{fig:NdS}
\end{figure}

Pri črpanju s ksenonovo svetilko je le manjši del izsevane svetlobe v
absorpcijskih pasovih, zato je izkoristek črpanja razmeroma slab, tipično 
pod $0,01~\%$. Za izhodno moč zvezno delujočega Nd:YAG laserja nekaj deset wattov je tako
potrebna električna moč nekaj kW. Velika večina porabljene moči 
gre v gretje, zato je v laserjih z nekoliko večjo povprečno
močjo potrebno vodno hlajenje. Gretje povzroča tudi toplotne deformacije
laserske paličke, kar lahko močno spremeni lastnosti resonatorja. Toplotni
učinki so ena poglavitnih praktičnih težav pri izdelavi neodimovih
laserjev s klasičnimi svetilkami. V zadnjem času se zato vedno bolj 
uveljavlja črpanje s polvodniškimi diodnimi laserji, ki svetijo v pasu med 750~nm 
in 800~nm, to je ravno v območju absorpcije Nd$^{3+}$ (slika~\ref{fig:NdS2}). Zato je izkoristek dosti 
boljši in je gretja manj, kar omogoča bolj kompaktno konstrukcijo, boljšo 
stabilnost izhodne moči in večjo zanesljivost.

\begin{figure}[h]
\centering
\def\svgwidth{90truemm} 
%\input{slike/07_NdShema2.pdf_tex}
\caption{Shema diodno črpanega Nd:YAG laserja
}
\label{fig:NdS2}
\end{figure}

Kadar deluje laser v sunkovnem režimu, ga črpamo z bliskovico. Ob blisku
se skozi luč izprazni nabit kondenzator, ki pa mora imeti precej veliko kapacitivnost, 
da je energija bliska zadostna, to je vsaj nekaj $\si{\joule}$. 
Čas trajanja bliska je določen z $RC$ konstanto kondenzatorja in luči in je okoli 
$0,1~\si{\milli\second}$. Tipična energija izhodnega sunka je $\sim 1~\si{\joule}$.

Neodimovi laserji so v osnovni in frekvenčno podvojeni različici zelo razširjeni. 
Najbolj uporabni so za obdelavo materialov (na primer vrtanje in varjenje) ter
v medicini (dermatologija in kirurgija). Pomemben proizvajalec Nd:YAG laserjev 
za medicinske namene je tudi slovensko podjetje Fotona. 

\begin{remark}
Namesto neodima se v YAG kristalu itrijeve ione lahko nadomesti tudi z drugimi
elementi, na primer iterbijem ($1030~\si{\nano\metre}$) ali erbijem
($2940~\si{\nano\metre}$).
\end{remark}

\subsection{Nd:steklo}
Namesto v ustrezen kristal je Nd lahko vgrajen tudi v steklo. Zaradi
neurejene okolice je laserska črta precej širša, blizu 1 THz in
življenski čas gornjega nivoja malo krajši, okoli 0.3~ms. Zato je
ojačenje manjše kot v Nd-YAG in je za prag laserskega delovanja potrebna
precej večja moč črpanja. Laserji Nd-steklo zato delujejo le v sunkovnem
načinu, kjer pa so za velike energije celo boljši od Nd-YAG. Zaradi
manjšega ojačenja pri dani obrnjeni zasedenosti je v laserju s preklopom
kvalitete možno doseči večjo načrpanost, ne da bi prišlo do praznenja
zaradi ojačevanja spontanega sevanja v enem preletu paličke. Energija
izhodnih sunkov laserjev Nd- steklo so tako do nekaj J.

Večje energije sunkov je mogoče dobiti z ojačevalniki. Med največjimi je
laserski sistem Nd-steklo v Rochestru v državi New York, ki ga uporabljajo
za raziskave fuzije. Okoli 1~ns dolg sunek iz osnovnega laserja razdelijo na
deset ojačevalnih vej, ki so dolge po 180~m. Da preprečijo poškodbe
površin elementov zaradi prevelike gostote svetlobne energije, morajo snope
razširiti, tako da je premer zadnjih ojačevalnih stopenj pol metra.
Končna energija sunka je nad 100~kJ. Z njim z vseh strani posvetijo na
kroglico iz devterija in tritija, ki se dovolj segreje in stisne, da pride
do zlivanja devterija in tritija. Vršna moč laserskega sunka je $10^{13}$%
~W. Če jo zberemo na površino 1~mm$^2$, dobimo električno poljsko jakost
okoli 10$^{11}$~V/m$^2$, kar je približno enako polju v vodikovem atomu.


nd steklo je širok zaradi nehomogenosti, zato omogoča mode locked. 
veliki vzorci, jedrska fuzija. 

\section{Titan-safirni laser}

Podobne lastnosti kot barvila imajo nekateri prehodni elementi, vgrajeni v
primerno kristalno mrežo. Posebej velja omeniti safir, to je kristal Al$_2$O%
$_3$, s primesjo titana. Prehod Ti v bližnjem infrardečem območju je
zaradi interakcije s fononi močno razširjen, tako da je možno dobiti
ojačevanje v območju od 700 do 1000~nm. V tem intervalu je titan-safirnemu
laserju mogoče nastavljati frekvenco. Črpamo ga navadno z drugim laserjem,
največkrat z argonskim.

Titan-safirni laser zelo dobro deluje v sunkih z uklepanjem faz. Zaradi
velike spektralne širine ojačevanja so sunki izredno kratki, okoli 100~ps.


\section{Laserji na organska barvila}

Posebej zanimivi so sevalni prehodi z veliko spektralno širino. V
frekvenčnem intervalu takega prehoda je možno spreminjati frekvenco
laserja, kar je posebej za uporabo v spektroskopiji izrednega pomena. Eno
možnost nudijo organska barvila.

Približno shemo energijskih nivojev molekule tipičnega organskega barvila,
znan primer je rodamin 6G, prikazuje slika \ref{6.7}. Vsa elektronska stanja
so razcepljena v vibracijska in rotacijska podstanja. Rotacijska stanja so
tako blizu skupaj, da se v raztopini zaradi trkov zlijejo med seboj v zvezen
pas, ki ima tipično širino do 50~nm. Elektronska stanja so lahko singletna
(S), ki imajo elektronski spin 0, in tripletna (T) z elektronskim spinom 1.
Električni dipolni prehodi med tripletnimi in singletnimi stanji so
prepovedani, zato je najnižje tripletno stanje metastabilno.

V toplotnem ravnovesju je molekula na dnu osnovnega elektronskega stanja S$_0
$. Z absorpcijo vidne svetlobe primerne frekvence preide v nekam v vzbujeno
stanje $S_1$. Preko trkov z molekulami topila vzbujena barvilna molekula
zelo hitro, v času okoli pikosekunde preide na dno vzbujenega stanja, od
koder s sevanjem preide nekam v osnovno stanje $S_0$, od koder zopet s trki
hitro preide nazaj na dno osnovnega stanja, kot kaže slika \ref{s6.7}. Ker
sta obe elektronski stanji razširjeni zaradi vibracijskih in rotacijskih
stanj, sta absorpcijska in emisijska fluorescenčna črta široki. Tipična
širina je blizu 50~nm. Energija izsevane svetlobe je zmanjšana za energijo
prehodov s trki, zato je fluorescenčna črta premaknjena k nižjim
frekvencam od absorpcijske. Absoprcijski in fluoresecenčni spekter prehoda $%
S_0-S_1$ kaže slika \ref{s6.8}.

Absorpcijski presek med osnovnim in vzbujenim singletnim stanjem je velik,
sevalni razpadni čas z dna stanja $S_1$ pa dolg v primeri z nesevalnimi
prehodi z vibracijsko- rotacijskih nivojev stanja $S_0$ na njegovo dno, zato
je lahko dobiti ojačenje v fluorescenčni črti. Barvilni laser črpamo s
svetlobo z nekaj višjo frekvenco, ki ustreza vrhu absorpcijske črte. Pri
tem večina molekul, ki so se vzbudile z absoprcijo, sodeluje pri
stimulirani emisiji, zato je izkoristek pri pretvorbi črpalne svetlobe v
moč laserja lahko zelo velik.

Energija tripletnega stanja $T_1$ se deloma prekriva s stanjem $S_1$, zato
so možni prehodi s trki iz $S_1$ v $T_1$. Ker je tripletno stanje
metastabilno, se lahko v njem nabere znatno število molekul barvila. Zaradi
tega se zmanjša število molekul v singletnem stanju, poleg tega pa je
možna absorpcija iz stanja $T_1$ v $T_3$, kar lahko prepreči lasersko
delovanje med stanjema $S_1$ in $S_0$. Tej težavi se izognemo, če laser
deluje le v sunkih, pri stacionarnem delovanju pa tako, da raztopina barvila
kroži skozi laser.

Barvilni laser lahko deluje pri vseh frekvencah znotraj široke
fluorescenčne črte. Zato moramo v resonator vgraditi nek frekvenčno
selektiven element, s katerim lahko nastavljamo frekvenco laserja. Uporabna
je prizma kot v primeru Ar laserja ali kombinacije interferometrov. Zanimiva
možnost je, da eno od zrcal nadomestimo z uklonsko mrežico, ki je
postavljena pod takim kotom, da se po osi resonatorja odbije svetloba
željene valovne dolžine (slika \ref{s6.9}. To lahko spremenimo s
spreminjanjem kota nagiba mrežice.

Barvilne lahko laserje črpamo z bliskovno lučjo. Danes pogosteje uporabimo
drug laserjem primerne valovne dolžine, na primer Ar ali ekscimerni laser.
Pri tem zaradi dobrega izkoristka barvila ne izgubimo mnogo moči, pridobimo
pa možnost nastavljanja frekvence. Z menjavo barvil tako zvezno pokrijemo
ves vidni del spektra.

Široko območje ojačevanja barvila nam z uklepanjem faz omogoča dobiti
tudi zelo kratke svetlobne sunke. V prejšnjem poglavju smo videli, da je
dolžina sunka iz fazno uklenjenega laserja obratno sorazmerna s spektralno
širino ojačevalne črte. Iz barvilnega laserja zato lahko dobimo zelo
kratke sunke, pod 1~ps.
 
\section{Vlakovni laserji}
\section{Polvodniški laserji}
% 
% Za široko uporabo so danes brez dvoma najpomembnejši polvodniški laserji.
% Njihove glavne značilnosti so majhne dimenzije, neposredno črpanje z
% električnim tokom majhne jakosti in pri nizki napetosti, velik izkoristek,
% preko 20%,
% pri pretvorbi električne moči v svetlobno, in možnost hitre modulacije
% svetlobne moči z modulacijo električnega toka. Poleg tega jih je moč
% integrirati z drugimi polvodniškimi elementi in se za njihovo izdelavo
% uporablja običajna polvodniška tehnologija.
% 
% Polvodniki absorbirajo svetlobo s frekvenco nad energijo prehoda iz
% valenčnega v prevodni pas. Pri tem z vzbuditvijo elektrona iz valenčnega v
% prevodni pas nastane par elektron-vrzel. Ta se lahko rekombinira z
% izsevanjem fotona, kar ustreza spontanemu ali stimuliranemu prehodu v atomih
% in molekulah. Zaradi ohranitve gibalne količine se valovni vektor elektrona
% pri prehodu le zelo malo spremeni, saj je valovni vektor vidne svetlobe
% majhen v primerjavi z vektorjem recipročne mreže polvodniškega kristala.
% To ima pomembno posledico. Najobičajnejša polvodnika, silicij in germanij,
% imata vrh prevodnega pasu v centru Brilluinove cone, to je pri valovnem
% vektorju nič, dno prevodnega pasu pa pri končno velikem valovnem vektorju.
% Zato direkten prehod z dna prevodnega pasu v vrh valenčnega pasu z
% izsevanjem fotona ni možen, potrebna je sočasna emisija ali absorpcija
% fonona, ki poskrbi za ohranitev gibalne količine. Tak proces pa je seveda
% mnogo manj verjeten, zato v siliciju in germaniju v običajni obliki ni
% mogoče dobiti znatnega sevanja s prehodi iz prevodnega v valenčni pas.
% 
% Opisane težave ni pri spojinah iz tretje in pete skupine elementov, na
% primer GaAs, kjer je valenčni pas 1,4 eV nad prevodnim. Na njih so osnovani
% polvodniški laserji.
% 
% Verjetnost za zasedenost elektronskih stanj v termičnem ravnovesju v
% polvodniku je podana s Fermi-Diracovo funkcijo \ref{ts}:
% 
% \begin{equation}  \label{6.1}
% f(E)=\frac{1}{e^{(E-E_F)/k_B T}+1}\;\;.
% \end{equation}
% Pri nizkih temperaturah so zasedena vsa stanja do Fermijeve energije $E_F$,
% nad njo pa so prazna. V čistem polvodniku je $E_F$ na sredini med
% valenčnim in prevodnim pasom, z dodajanjem donorskih primesi pa se
% približuje prevodnemu pasu. Če je koncentracija primesi dovolj velika,
% lahko $E_F$ tudi pri absolutni ničli pride nad dno prevodnega pasu. Tak
% degenriran polvodnik se obnaša podobno kot kovina.
% 
% Če polvodnik ni v termičnem ravnovesju, na primer v p-n spoju, skozi
% katerega teče električni tok, lahko vpeljemo približni Fermijevi energiji 
% $E_{Fv}$ in $E_{Fp}$ posebej za valenčni in prevodni pas. Tak približek je
% dober, kadar je čas, v katerem preidejo vzbujeni elektroni z višjih
% energij na dno prevodnega pasu, dosti krajši od časa prehoda iz prevodnega
% v valenčni pas. Ta pogoj je v polvodnikih, ki jih uporabljamo za laserje,
% navadno zelo dobro izpoljnen. Preko trkov s fononi elektroni preidejo v dno
% prevodenga pasu v pikosekundah, za prehod v valenčni pas, to je za
% rekombinacijo elektrona z vrzeljo, pa so potrebne nanosekunde.
% 
% Neravnovesno stanje, ki ga lahko opišemo z približnima Fermijevima
% energijama, dobimo, kadar v degeneriran polvodnik p-tipa z dovolj veliko
% hitrostjo dodajamo elektrone v prevodni pas. To lahko storimo preko p-n
% spoja, na katerem je napetost v prevodni smeri. Tedaj dobimo položaj, ki ga
% kaže slika \ref{s6.10}. Naj bo $N_p$ gostota elektronov v prevodnem pasu, $I
% $ električni tok skozi spoj, $\tau$ pa čas za rekombinacijo elektrona in
% vrzeli. Velja 
% \begin{equation}  \label{6.2}
% \frac{N_p}{\tau}=\frac{I}{e V}\;,
% \end{equation}
% kjer je V volumen, v katerem se elektroni nahajajo. Po drugi strani je $N_p$
% podana kot integral gostote elektronskih stanj v prevodnem pasu $%
% \rho_p(E)=1/(2\pi^2)(2m_p/\hbar^2)^{3/2}(E-E_g)^{1/2}$, kjer je $m_p$
% efektivna masa prevodnih elektronov, in Fermi- Diracove funkcije: 
% \begin{equation}  \label{6.3}
% N_p=\int_{0}^{\infty}\,\rho_p(E)f_p(E)\,dE
% \end{equation}
% Iz enačb \ref{6.2} in \ref{6.3} lahko izračunamo vrednost $E_{Fp}$ pri
% poljubni temperaturi. Pri $T=0$ je integral preprost in je 
% \begin{equation}  \label{6.4}
% E_{Fp}(T=0)=(2\pi^2)^{2/3}\frac{\hbar^2}{2m_p}\,N_p^{2/3}
% \end{equation}
% $E_{Fp}$ je odvisna od toka skozi spoj in od temperature, kar je pomebno za
% delovanje polvodniškega laserja.
% 
% Naj na p-n spoj vpada svetlobni snop s frekvenco $\omega$, ki je nekoliko
% nad $E_g/\hbar$. Svetloba povzroča prehode med stanji z energijo $E_p$ v
% prevodnem pasu in med stanji z energijo $E_v$ v valenčnem pasu, kot kaže
% slika \ref{s6.11}. Ta stanja se lahko razlikujejo po valovnem vektorju, zato
% moramo verjetnost za stimuliran prehod najprej zapisati za določen valovni
% vektor $\vec{k}$, nato pa sešteti po vseh možnih $\vec{k}$. V primeru
% izotropnih elektronskih pasov je verjetnost za prehod odvisna le od
% velikosti $\vec{k}$. Uporabimo zlato pravilo, kjer upoštevamo, da je
% verjetnost za zasedenost gornjega stanja $f_p(E_p)$ in verjetnost, da je
% spodnje stanje nezasedeno, $1-f_v(E_v)$: 
% \begin{equation}  \label{6.5}
% w_s(k)=\frac{2\pi}{\hbar}|H_{pv}|^2\delta(E_p-E_v- \hbar\omega)
% f_p(E_p)[1-f_v(E_v)]\;,
% \end{equation}
% kjer je $H_{pv}= |p\rangle \hat{x}|v\rangle E $ matrični element za dipolni
% prehod v svetlobnem polju $E$ med prevodnim in valenčnim pasom. Podobno je
% verjetnost za absorpcijo 
% \begin{equation}  \label{6.6}
% w_a(k)=\frac{2\pi}{\hbar}|H_{pv}|^2\delta(E_p-E_v- \hbar\omega)
% f_v(E_v)[1-f_p(E_p)]\;.
% \end{equation}
% 
% Razliko med številom spontanih emisij in absorpcij na enoto volumna dobimo,
% če razliko gornjih verjetnosti seštejemo po vseh $k$: 
% \begin{eqnarray}  \label{6.7}
% N_{pv}-N_{vp}&=&\int[w_s-w_a]\rho(k)\,dk  \nonumber \\
% &=&\frac{2}{\pi\hbar}|H_{pv}|^2 \int[f_p(E_p)-f_v(E_v)]
% \delta(E_p-E_v-\hbar\omega) k^2\,dk\;.
% \end{eqnarray}
% Upoštevli smo, da je gostota stanj $\rho(k)=1/\pi^2 k^2dk$. Štejmo
% energijo od vrha valenčnega pasu. Energija elektronov blizu dna prevodnega
% pasu je $E_g+1/(2m_e)\hbar^2 k^2$, vrzeli pri vrhu prevodnega pasu pa $%
% 1/(2m_h)\hbar^2 k^2$, kjer sta $m_e$ in $m_h$ efektivni masi elektronov in
% vrzeli. Tako je 
% \begin{equation}  \label{6.8}
% E_p-E_v=\hbar\omega^{\prime}=\frac{\hbar^2 k^2}{2}(\frac{1}{m_h}+ \frac{1}{%
% m_e})+E_g=\frac{hbar^2 k^2}{2m_r}+E_g\;,
% \end{equation}
% kjer smo z $m_r=m_e m_h/(m_e+m_h)$ označili reducirano maso lektrona in
% vrzeli. Iz zadnjega izraza dobimo 
% \begin{equation}  \label{6.9}
% k^2=\frac{2m_r}{\hbar}(\omega^{\prime}-\frac{E_g}{\hbar})
% \end{equation}
% in 
% \begin{equation}  \label{6.10}
% k^2dk=\frac{1}{2}(\frac{2m_r}{\hbar})^{3/2}\sqrt{\omega^{\prime}- \frac{E_g}{%
% \hbar})}\;.
% \end{equation}
% V \ref{6.7} preidemo z integracije po $k$ na $\omega^{\prime}$ in dobimo z
% upoštevanjem lastnosti delta-funkcije 
% \begin{equation}  \label{6.11}
% N_p-N_v=\frac{1}{\pi\hbar^2}(\frac{2m_r}{\hbar})^{3/2} \sqrt{\omega-\frac{E_g%
% }{\hbar}}[f_p(E_p)-f_v(E_v)]\;.
% \end{equation}
% Zaradi \ref{6.9} je še $E_p=m_r/m_e(\omega-E_g/\hbar)+E_g$ in $%
% E_v=m_r/m_h(\omega-E_g/\hbar)$.
% 
% Dobljeni izraz je sorazmeren z ojačenjem vpadne svetlobe v polvodniku.
% Ojačenje bo očitno realno le, če bo $\omega$ večja od $E_g/\hbar$. Pri
% nižjih frekvencah seveda sploh ni prehodov in polvodnik je prozoren. Da
% bomo imeli res ojačenje in ne absorpcije, mora biti tudi $f_p(E_p)>f_v(E_v)$%
% , torej 
% \begin{equation}  \label{6.12}
% \frac{1}{e^{(E_p-E_{Fp})}+1}>\frac{1}{e^{(E_v-E_{Fv})}+1}\;.
% \end{equation}
% Gornja neenačba bo veljala, če bo 
% \begin{equation}  \label{6.13}
% \hbar\omega<E_{Fp}-E_{Fv}\;.
% \end{equation}
% To je osnovni pogoj za ojačevanje v polvodnikih. Ojačujejo se lahko tiste
% frekvence, ki so nad energijsko špranjo $E_g$ in pod razliko približnih
% neravnovesnih Fermijevih energij za oba pasova. Ojačenje kot funkcijo
% frekvence kaže slika \ref{s6.12}.
% 
% Vrednosti $E_{Fp}$ in $E_{Fv}$ sta odvisni tako od toka skozi p-n spoj kot
% od temperature. Z njima je povezan tudi vrh ojačenja, kar je mogoče
% izkoristiti za spreminjanje frekvence polvodniškega laserja s tokom ali
% temperaturo.
% 
% Ojačenja v polvodniških laserjih je precej veliko, lahko več od 100~cm$%
% ^{-1}$. Zato je mogoče dobiti delujoč laser že v zelo kratkem aktivnem
% volumnu le nekaj mikronov. Običajni polvodniški laserji so dolgi okoli
% 0.25~mm.
% 
% Najpomembnejši polvodniši laserji so osnovani na na sistemu GaAs z Ga$%
% _{1-x}$Al$_{x}$As in na sistemu Ga$_{1- x}$In$_{x}$As$_{1-y}$P$_y$. Prvi
% delujejo od 750 nm do 880 nm, odvisno od $x$ in koncentracije primesi, drugi
% pa med 1,1~$\mu$m in 1,6~$\mu$m in so posebno pomembni za optične
% komunikacije, ki najve"krat delujejo pri 1,3~$\mu$m in 1,55~$\mu$m. Poglejmo
% si delovanje galij-arsenidnega laserja nekoliko pobliže.
% 
% Galij-arsenidni laser je narejen iz plasti GaAs in Ga$_{1- x}$Al$_x$As z
% ustreznimi primesmi, kot kaže slika \ref{s6.13}. Take plastne strukture je
% naredijo z epitaksialno rastjo. Pri tem je pomembno, da so medatomske
% razdalje plasti čim bolj enake, da na meji dveh plasti ni napak. Ga$_{1-x}$%
% Al$_x$As ima energijsko špranjo med vvalenčnim in prevodnim pasom nekoliko
% večjo kot čisti GaAs, poleg tega ima tudi nekoliko večji lomni količni.
% Obe lastnosti sta pomembni za delovanje laserja. Aktivna plast je tanka,
% okoli 0,2~$\mu$m debela plast čistega GaAs. Potek energije pasov preko
% aktivne plasti z napetostjo v prevodni smeri kaže slika \ref{s6.14}.
% Elektroni tečejo iz n-tipa Ga$_{1-x}$Al$_x$As v prevodni pas aktivne plasti
% GaAs, vrzeli pa iz p Ga$_{1-x}$Al$_x$As v valenčni pas. Zaradi manjše
% energijske špranje so tako elektroni kot vrzeli ujeti, da ne morejo
% difundirati iz aktivne plasti in je zato koncentracija elektronov v
% prevodnem pasu in vrzeli v valenčnem že pri razmeroma majhnih tokovih
% lahko velika in je izpolnjen pogoj za ojačevanje svetlobe.
% 
% Zaradi manjšega lomnega količnika GaAs od Ga$_{1- x}$Al$_x$As je laserska
% svetloba ujeta v aktivni plasti, podobno kot v optičnih vlaknih, kot kaže
% slika \ref{s6.15}. To dodatno zmanjšuje izgube, ker preprečuje absorpcijo
% v področju izven aktivne plasti, kjer ni izpolnjen pogoj za ojačevanje.
% 
% Resonatorska zrcala so navadno kar gladko odklane stranske ploskve
% polvodniškega kristala, ki imajo zaradi velikega lomnega količnika ($n=3,6$%
% ) dovolj veliko reflektivnost za učinkovito delovanje laserja.
% 
% Pri strukturi, ki jo kaže slika \ref{s6.13}, je aktivna plast v prečni
% smeri neomejena, zato lahko hkrati sveti mnogo prečnih nihanj, zaradi
% česar je slabša prečna koherenca snopa in delovanje laserja nestabilno.
% To slabost popravijo tako, da plasti ob straneh pojedkajo, da ostane le
% kakih 10~$\mu$m širok greben, kot kaže slika \ref{s6.16}. Odjedkani
% material nadomestijo s čistim Ga$_{1-x}$Al$_x$As, tako da je aktivni
% volumen od vseh strani obdan s snovjo z večjim lomnim količnikom. S tem
% dobimo pravokoten svetlobni vodnik, v katerem je ujet laserski snop. Ob
% primerni izbiri deleža aluminija dobijo take lomne količnike, da je v
% laserju možen le osnovni snop brez vozlov v prečni smeri. Izhodni snop iz
% laserja je seveda eliptičen s presekom okoli 1~$\mu$m v navpični in 10~$\mu
% $m v prečni smeri. To da v večji oddaljenosti snop z divergenco kakih 70$^o
% $ v navpični in okoli 5$^o$ v prečni smeri. Če potrebujemo cilindrično
% simetričen snop, ga moramo popraviti z ustreznimi cilindričnimi lečami
% (Naloga).
% 
% Galij-arsenidni laser, kakršen je prikazan na sliki \ref{s6.16} lahko
% deluje že pri črpalnem toku nekaj miliamperov. Tipični tokovi so med
% 50~mA in 100~mA. Ker se velik delež elektonov in vrzeli rekombinira s
% sevanjem v aktivni plasti, je izkoristek GaAs laserjev velik, tudi preko 30
% . Tipična izhodna moč je tako reda velikosti
% 10~mW. Zaradi velike gibljivosti elektronov in vrzeli v GaAs je mogoče tok
% in s tem izhodno svetlobno moč tudi zelo hitro modulirati, do nekaj GHz,
% kar je pomembno za uporabo v optičnih komunikacijah.
