\chapterimage{slike/Mavrica.jpg} % Chapter heading image

\chapter{Koherenca}

V tem poglavju bomo spoznali \index{Koherenca}koherenco. To je lastnost
valovanja, ki je tesno povezana s pojavom interference. Ohlapno pravimo,
da je koherentno tisto valovanje, s katerim se posrečijo interferenčni
poskusi\index{Interferenca}.  

\section{Youngov poskus}

\index{Interferenca}Interferenčnih pojavov ni mogoče opazovati z
vsakim svetlobnim izvorom. Da bi to razumeli, si oglejmo interferenco
valovanja, ki vpada na dve ozki reži (tako imenovani \index{Youngov poskus}Youngov 
poskus\footnote{Angleški znanstvenik Thomas Young, 1773--1829.}). 
Navadno predpostavimo, da
sta obe reži osvetljeni z istim ravnim valom. Delni valovanji, ki
izhajata iz rež, imata tako ves čas poskusa enako polarizacijo, enako
frekvenco in enako fazno razliko. Zaradi različnih dolžin poti obeh
delnih valovanj od reže do dane točke na zaslonu nastane na oddaljenem
zaslonu interferenčni vzorec (slika~\ref{fig:Young}). Vendar se  
interferenca pojavi le v primeru,
ko je faza valovanja, ki vpada na reži, konstantna. Svetloba s konstantno
fazo je koherentna in nastane, na primer, v kvalitetnem laserju.
Svetloba iz običajnih svetil ima spremenljivo fazo in zato ne da interferenčnega vzorca. Zanjo
pravimo, da ni koherentna. 
\begin{figure}[h]
\centering
\includegraphics[width=10truecm]{slike/02_Young.pdf}
\caption{Youngov poskus na dveh režah. Le če je vpadno valovanje koherentno (levo), 
se pojavi na zaslonu interferenčni vzorec. Nekoherentno valovanje s spremenljivo
fazo (desno) ne da interferenčnega vzorca.}
\label{fig:Young}
\end{figure}

Svetloba navadnih svetil, na primer plinskih razelektritvenih cevi, 
je zaradi vrste nastanka kaotične narave. 
Atomi sevajo neodvisno, zato se faza izsevanega valovanja
spreminja. Približno konstantna je le znotraj nekega karakterističnega
časa. Če je pri interferenčnem poskusu karakteristični čas spreminjanja
faze krajši od zakasnitve med valovanjema, ki nastane zaradi različno
dolgih poti, pride na danem mestu zaslona do izmenično konstruktivne in 
destruktivne interference. Ker je čas spreminjanja praviloma
bistveno krajši od časa opazovanja interference,
utripanje svetlobe na zaslonu ni vidno. Interferenčni poskus se ne 
posreči zaradi majhne časovne koherence\index{Koherenca!časovna},
karakterističnemu času spreminjanja faze pa rečemo 
\index{Koherenčni čas}koherenčni čas
$t_{c}$. Časovno koherenco bomo natančneje obravnavali v razdelku
(\ref{sec:casovna-koherenca}), zaenkrat povejmo le, da je časovna
koherenca vezana na fazno razliko med dvema točkama, ki ležita
vzdolž smeri širjenja valovanja. 

Poleg časovne koherence na interferenčno sliko pomembno vpliva tudi
\index{Koherenca!prostorska}prostorska koherenca, ki je posledica
končne dimenzije svetila. Svetloba, ki na reži vpada iz različnih delov
svetila, ima namreč različno fazo zaradi razlike v dolžini poti od
svetila do rež. Ta faza se prišteje fazni razliki zaradi različno dolgih poti 
od rež do zaslona, zato se interferenčne proge na zaslonu nekoliko 
premaknejo. Če je fazna razlika žarkov iz različnih
delov svetila večja od fazne razlike za režami, se celotna interferenčna
slika na zaslonu izpovpreči. Interferenca se pri Youngovem poskusu
pojavi, kadar sta reži razmaknjeni le toliko, da je povprečna fazna
razlika manjša od $2\pi$. Največjemu prečnemu razmiku, ki še da interferenco,
rečemo prečna koherenčna razdalja\index{Koherenčna razdalja} $d_{c}$. 
Prostorska koherenca, ki jo bomo podrobneje spoznali v razdelku 
(\ref{Prostorska-koherenca}),
je torej vezana na fazno razliko med dvema točkama, ki ležita prečno 
na smer širjenja valovanja.

Poudarimo še enkrat, da je pojem koherence statističen.
Če je koherenčni čas $t_{c}$ dolg v primerjavi s časom opazovanja,
se seštevajo amplitude valovanj in pojavi se interferenčna slika.
Ta se slučajno spreminja z značilnim časom $t_{c}$. Če pa so razlike
poti večje od $ct_{c}$ ali razmik rež večji od $d_{c}$, gledamo
le povprečno sliko in interferenčne proge izginejo.

\section{Koherenca navadnih svetil}
\label{chap:kns}
Obravnavajmo plinsko razelektritveno cev in z
ustreznim filtrom izberimo eno samo spektralno črto. Ta črta naj ima
osrednjo frekvenco $\nu_{0}$ in končno frekvenčno širino $\Delta\nu$,
ki je kombinacija naravne širine, razširitve zaradi trkov med atomi in 
Dopplerjevega pojava (glej poglavje~\ref{Razsiritev}). Privzemimo,
da je glavni prispevek k razširitvi spektralne črte zaradi med\-atomskih
trkov, razširitev, povezano z Dopplerjevim pojavom, pa zanemarimo.

Celotna izsevana svetloba je vsota delnih valov, ki izhajajo iz posameznih
atomov in so med seboj neodvisni. Vsak delni val ohranja med trkoma,
to je v intervalu $t_{c}$, konstantno fazo. Valovni paket dolžine 
$t_{c}$ mora tako vsebovati frekvence v pasu $\Delta \nu$,
za katerega velja $t_{c}\Delta\nu\sim1$. Koherenčni čas je torej
kar reda velikosti obratne vrednosti spektralne širine svetlobe. Povsem
monokromatsko valovanje bil imelo neskončen koherenčni čas in bi bilo
popolno koherentno.

Zapišimo še izsevano polje takega svetila. 
Jakost električnega polja v izbrani točki prostora je vsota delnih
valov, ki izvirajo iz raznih delov izvora. Vsak atom v izvoru, naj
jih bo $N$, seva neodvisno, zato so tudi delna valovanja med seboj
neodvisna. Posamična valovanja ohranjajo konstantno fazo v času med
dvema trkoma atoma $t_{c}$. Zaradi enostavnosti privzemimo,
da so amplitude $E_{1}$ in polarizacije izsevanih polj posameznih atomov enake. 
Električno poljsko jakost $E$ v izbrani točki prostora potem 
zapišemo kot vsoto posameznih prispevkov
\begin{equation}
E=E_{1}\sum_{n=1}^{N}e^{i\phi_{n}(t)}.
\label{eq:amplituda-random}
\end{equation}
kjer se faza polja $\phi_{n}(t)$, ki ga izseva posamezni atom, naključno
spremeni ob trku z drugim atomom. Povprečje vsote polj je nič, 
povprečni kvadrat skupnega polja, ki je sorazmeren
z gostoto svetlobnega toka, pa je $NE_{1}^{2}$. Zaradi slučajnosti faz je 
slučajna tudi faza celotnega polja in se gotovo povsem spremeni v času, ko se
spremeni faza posameznih prispevkov, to je $t_{c}$. S tako svetlobo bomo videli 
interferenco na režah, če bo razlika poti delnih valovanj manjša od $c\, t_{c}$.

Oglejmo si izračun
na primeru. Imejmo $N=100$ neodvisnih atomov, ki se jim faza naključno
spreminja s karakterističnim časom $t_{c}=10/\nu$, kjer je $\nu$
frekvenca valovanja. Na sliki (\ref{fig:amplituda-intenziteta}) sta
prikazana časovna poteka amplitude $E$ (enačba \ref{eq:amplituda-random})
in $|E|^{2}$, ki je sorazmeren z intenziteto svetlobe.
\begin{figure}
\centering
\def\svgwidth{150truemm} 
\input{slike/02_fluktuacije02.pdf_tex}\\
\def\svgwidth{150truemm} 
\input{slike/02_fluktuacije01.pdf_tex}\\
\def\svgwidth{150truemm} 
\input{slike/02_fluktuacije03.pdf_tex}\\
\def\svgwidth{150truemm} 
\input{slike/02_fluktuacije04.pdf_tex}\\
\caption{Zgoraj: shematski prikaz električne poljske jakosti 
ravnega vala s konstantno fazo (rdeča črta) in električne
poljske jakosti navadnega svetila (modra črta) kot funkcije
časa. Faza polja se naključno spreminja s karakterističnim časom $t_{c}$.
Spodaj: intenziteta ravnega vala (rdeča črta) in intenziteta
svetlobe navadnega svetila (modra črta) kot funkciji
časa. Modra črtkana črta je povprečna intenziteta 
$\frac{1}{T}\int_{-T/2}^{T/2}E(t+t')E^{*}(t+t')dt'$
s časom integracije $T=t_{c}$. }
\label{fig:amplituda-intenziteta}
\end{figure}
Za primerjavo je prikazan tudi ravni val\index{Ravni val} $E=\sqrt{N}E_{1}e^{-i\omega t}$
s konstantno fazo in njegova intenziteta. Intenziteta ravnega vala je konstantna, 
medtem ko je povprečna intenziteta svetlobe navadnega svetila približno 
konstantna le znotraj $t_{c}$.

\section{Časovna koherenca}
\label{sec:casovna-koherenca}

Časovno koherenco\index{Koherenca!časovna} je najpreprosteje obravnavati 
z \index{Michelsonov interferometer}Michelsonovim 
interferometrom\footnote{Ameriški fizik in nobelovec Albert Abraham Michelson, 1852--1931.},
ki je prikazan na sliki (\ref{fig:michelson}). 
\begin{figure}[!h]
\centering
\def\svgwidth{85truemm} 
\input{slike/02_Michelson.pdf_tex}\\
\caption{\label{fig:michelson}Michelsonov interferometer. Svetlobo
iz izvora $P$ usmerimo preko kolimacijske leče (L) na polprepustno
zrcalo (PZ), s čimer jo razdelimo na dva snopa. S premikanjem 
enega zrcala (Z) spreminjamo zakasnitev enega delnega žarka. Interferenco opazujemo na detektorju.}
\end{figure}

Valovanje iz točke $P$ na polprepustnem 
zrcalu razdelimo na dva delna snopa, nato enega s premikanjem zrcala zakasnimo za $\tau=2x/c$.
S kolimacijsko lečo dosežemo, da je čim več žarkov, ki izhajajo iz
$P$, vzporednih z osjo interferometra. Dokler je zakasnitev
$\tau$ manjša od koherenčnega časa $t_{c}$, bosta snopa med seboj interferirala.
S spreminjanjem lege zrcala se tako na detektorju izmenično pojavijo ojačitve in oslabitve.
V primeru, da snop svetlobe ni povsem vzporeden, se na detektorju pojavijo 
osvetlitve v obliki interferenčnih krogov. Pri zakasnitvah,
ki so večje od koherenčnega časa, ni stalne fazne povezave, interferenčna
slika se spreminja in v daljših časih izpovpreči. Zapišimo to ugotovitev
še matematično.

Svetlobni tok na detektorju je sorazmeren s kvadratom električne
poljske jakosti obeh delnih valovanj
\begin{equation}
|E_{d}(t)|^{2}=|E(t)+E(t+\tau)|^{2}=|E(t)|^{2}+|E(t+\tau)|^{2}+2\Re E(t)E^{*}(t+\tau).
\label{eq:Michelson-intenziteta}
\end{equation}
Zakasnitev $\tau$ je določena s premikom pomičnega zrcala $\tau=2x/c$.
Navadno opazujemo v času $T$, ki je dolg v primerjavi s koherenčnim
časom, zato svetlobni tok povprečimo po času
\begin{eqnarray}
\langle|E_{d}(t)|^{2}\rangle & = & \frac{1}{T}\int_{-T/2}^{T/2}|E{}_{d}(t)|^{2}\, dt\nonumber \\
 & = & 2\langle|E|^{2}\rangle+2\Re\langle E(0)E^{*}(\tau)\rangle = 2\langle|E|^{2}\rangle+2\Re G(\tau).
\end{eqnarray}
Prvi člen je vsota povprečnih svetlobnih tokov obeh delnih snopov. Privzeli
smo, da je polje v povprečju stacionarno in je zato povprečje neodvisno
od izbire časovnega intervala. Drugi člen opisuje interferenco\index{Interferenca}. 
Za opis smo vpeljali
časovno avtokorelacijsko funkcijo\index{Avtokorelacijska funkcija}
električnega polja 
\boxeq{eq:avtokorelacija}{
G(\tau)=\frac{1}{T}\int_{-T/2}^{T/2}E(t)E^{*}(t+\tau)\, dt.
}
Za majhne zakasnitve $\tau$ na
detektorju zaznamo interferenco. Pri zakasnitvah, ki so precej
večje od koherenčnega časa $t_{c}$, sta polji $E(0)$ in $E(\tau)$
statistično neodvisni in povprečje produkta je enako produktu povprečij.
Ker je $\langle E(t)\rangle=0$, pri velikih zakasnitvah $\tau$ interferenčni
člen izgine in svetlobni tok je enak vsoti tokov posameznih delnih
snopov. 

Priročno je vpeljati normirano avtokorelacijsko funkcijo 
\begin{equation}
g(\tau)=\frac{G(\tau)}{G(0)}.
\label{eq:avtokorelacija-norm}
\end{equation}
Za povsem koherentno valovanje je $|g(\tau)|=1$, za povsem nekoherentno
valovanje je $|g(\tau)|=0,$ za delno koherentna  pa $0<|g(\tau)|<1$.
Praviloma se vrednost $|g(\tau)|$ z naraščajočim $\tau$ zmanjšuje,
saj postaja valovanje za velike časovne zamike vedno manj korelirano.
Ohlapno povedano je koherenčni čas zakasnitev, pri kateri postane
vrednost avtokorelacijske funkcije majhna.
Koherenčni čas\index{Koherenčni čas} $t_{c}$ lahko tudi bolj natančno definiramo 
z normirano avtokorelacijsko funkcijo
\boxeq{eq:koherencni-cas}{
t_{c}=\int_{-\infty}^{\infty}\left|g(\tau)\right|^{2}\, d\tau.
}
Zakasnitev delnih valov je pogosto posledica
različno dolgih optičnih poti, zato namesto koherenčnega časa 
uporabljamo tudi koherenčno dolžino\index{Koherenčna dolžina} $l_{c}=ct_{c}$. 
Pri tem moramo paziti, da koherenčne dolžine, ki jo izpeljemo iz časovne 
koherence, ne zamenjamo s prečno koherenčno
razdaljo, o kateri bomo govorili v nadaljevanju.

\begin{definition}
Pokaži, da v navedenih avtokorelacijskih
funkcijah $g(\tau)$ spremenljivka $t_{c}$ ustreza koherenčnemu času,
kot je definiran v enačbi (\ref{eq:koherencni-cas}), in izračunaj $|g(t_{c})|$ za oba primera.
\begin{equation}
g(\tau)=\begin{cases}
\exp\big(i\omega_{0}\tau-\left|\tau\right|/t_{c}\big),\\
\exp\big(i\omega_{0}\tau-\pi\tau^{2}/2t_{c}^{2}\big),
\end{cases}
\label{eq:gauss-eksponent}
\end{equation}

Ob nalogi (\ref{naloga-spekter}) in v razdelku~(\ref{Razsiritev}) 
bomo spoznali, da sta to avtokorelacijski
funkciji za svetlobo z \index{Spekter!Lorentzov}Lorentzovim spektrom
(razširitev spektralne črte zaradi trkov) in Gaussovim spektrom\index{Spekter!Gaussov}
(Dopplerjeva razširitev)\index{Dopplerjeva razširitev}.
\end{definition}

Poglejmo še nekaj značilnih koherenčnih dolžin. 
Koherenčna dolžina svetlobe, izsevane iz črnega telesa, je $l_{c}=ct_{c}\approx 
\hbar c/k_{B}T$ (glej nalogo~\ref{naloga-Planck})\index{Sevanje črnega telesa}. 
Svetloba s Sonca ($T \approx 6000$~K)
ima tako koherenčno dolžino zgolj $\sim 0,4~\si{\micro\metre}$. Svetloba,
izsevana iz LED sijalk\index{LED}, ima koherenčno dolžino $\sim20$--$100~\si{\micro\metre}$.
Če želimo povečati koherenčno dolžino taki svetlobi, jo moramo usmeriti
na ustrezne filtre in ji s tem zmanjšati spektralno območje.
Ožje spektralno območje ima na primer živosrebrna svetilka, zato je koherenčna
dolžina svetlobe za izbrano spektralno črto do okoli $50~\si{\centi\metre}$.
Koherenčna dolžina laserjev z ozko spektralno črto je tipično okoli
$100~\si{\metre}$, v nekaterih vlakenskih laserjih\index{Laser!vlakenski} 
pa koherenčna dolžina presega $100~\si{\kilo\metre}$.

\section{Zveza med avtokorelacijsko funkcijo in spektrom}

Spoznali smo, da je monokromatski ravni val povsem koherenten in njegov
korelacijski čas neskončen. Obravnavajmo zdaj koherenco poljubnega valovanja, ki
je v povprečju stacionarno. To pomeni, da se v času meritve povprečna intenziteta
ne spreminja. Vzamemo vzorec valovanja, ki traja čas $T$, in ga razvijemo 
v Fourierevo vrsto
\begin{equation}
E(t)=\sum_{n}A_{n}(\omega)e^{-in\Delta\omega t},\mbox{\hskip1cm}\Delta\omega=\frac{2\pi}{T}.
\end{equation}
Amplitude $A_{n}(\omega)$ so slučajne spremenljivke, ki predstavljajo delež polja pri 
krožni frekvenci $\omega=n\Delta\omega$, 
čas $T$ pa označuje čas opazovanja in mora biti bistveno daljši od $t_{c}$. 
Zapišimo amplitude $A_n$
\begin{equation}
A_{n}(\omega)=\frac{1}{T}\int_{-T/2}^{T/2}E(t)\, e^{i\omega t}\, dt.\label{eq:amplituda-An}
\end{equation}
 Vemo, da je kvadrat $|A_{n}(\omega)|^{2}$ sorazmeren gostoti 
svetlobnega toka pri krožni frekvenci $\omega$. Potem lahko vpeljemo 
\index{Spekter}spekter $S(\omega)$, ki podaja intenziteto svetlobe pri $\omega$,
deljeno z intervalom $\Delta\omega$\footnote{Gostota 
svetlobnega toka\index{Gostota energijskega toka} oziroma intenziteta
je $j = \varepsilon \varepsilon_0 c |E|^2/2$
z enotami W/m$^2$. Občasno zapis poenostavimo in namesto celotne 
oblike $j$ uporabljamo $I = |E|^2$. Oboje imenujemo intenziteta, iz zapisa
v enačbi pa je jasno, katero obliko uporabljamo. 
} 
\begin{equation}
S(\omega)=\frac{|A_{n}(\omega)|^{2}}{\Delta\omega}=\frac{T}{2\pi}|A_{n}(\omega)|^{2}.
\end{equation}
Vstavimo še amplitudo $A_{n}$ (enačba \ref{eq:amplituda-An}) in dobimo 
\begin{equation}
S(\omega) =\frac{1}{2\pi T}\int\int_{-T/2}^{T/2}E(t)E^{*}(t^{\prime})\, 
e^{-i\omega(t^{\prime}-t)}\, dt\, dt^{\prime}.
\end{equation}
Uvedemo novo spremenljivko $\tau=t^{\prime}-t$ in zapišemo
\begin{equation}
S(\omega)=\frac{1}{2\pi T}\int_{-\infty}^{\infty}e^{-i\omega\tau}d\tau\int_{-T/2}^{T/2}E(t)E^{*}(t+\tau)\, dt.
\label{eq:spekter}
\end{equation}
Opazimo, da je integral po $t$ ravno enak korelacijski funkciji $G(\tau)$. Ker je $T\gg t_{c}$,
je korelacijska funkcija na mejah integracije po enaka $\tau$ nič, zato
smo meje integracije po $\tau$ lahko raztegnili do neskončnosti. Zveza, ki smo jo dobili, je 
\index{Wiener-Hinčinov izrek} 
Wiener-Hinčinov izrek\footnote{Ameriški matematik Norbert Wiener, 1894--1964, in 
ruski matematik Aleksander Jakovljevič Hinčin, 1894--1959.}
\boxeq{eq:spekter-zveza}{
S(\omega)=\frac{1}{2\pi}\int_{-\infty}^{\infty}G(\tau)e^{-i\omega\tau}\, d\tau\;\Longleftrightarrow\; G(\tau)=\int_{-\infty}^{\infty}S(\omega)e^{i\omega\tau}\, 
d\omega.
}
Spekter svetlobe je torej Fouriereva transformiranka avtokorelacijske
funkcije svetlobnega polja. Pri tem ne pozabimo, da je spekter, ki smo ga zapisali z enačbo~(\ref{eq:spekter}), zapisan za izbran vzorec valovanja, 
ki traja čas $T$, in je tudi slučajna spremenljivka. Povprečen spekter dobimo tako, da naredimo
limito $T \rightarrow \infty$. 
\begin{equation}
\langle S (\omega) \rangle = \lim_{T\to \infty}S(\omega).
\end{equation}
\vglue-1truecm
\begin{remark}
Zaradi priročnosti smo zapisali spekter in Wiener-Hinčinov izrek s krožno frekvenco. Podobno lahko vpeljemo tudi spekter na frekvenčni interval in Wiener-Hinčinov izrek se prepiše v
\beq
S(\nu)=\int_{-\infty}^{\infty}G(\tau)e^{-i\,2 \pi \nu\tau}\, d\tau\;\Longleftrightarrow\; G(\tau)=\int_{-\infty}^{\infty}S(\nu)e^{i\,2\pi\nu \tau}\, d\nu.
\eeq
\end{remark}
Iz Wiener-Hinčinovega izreka (enačba~\ref{eq:spekter-zveza}) neposredno sledi, da je 
koherenca povezana s spektrom. Koherenčni čas $t_{c}$ je tako povezan s spektralno 
širino svetlobe $\gamma$, za katero velja (glej nalogo~\ref{naloga:gammatc})\index{Koherenčni čas}
\boxeq{eq:spektralna-sirina-zveza}{
\gamma=\frac{1}{t_{c}}.
}
\begin{definition}
\label{naloga:gammatc}
Formalno lahko vpeljemo spektralno širino kot 
\begin{equation}
\gamma=\frac{1}{2\pi\int_{-\infty}^{\infty}\left|s(\omega)\right|^{2}\, d\omega}; \quad
\mathrm{kjer~je} \quad
s(\omega)=\frac{S(\omega)}{\int_{-\infty}^{\infty}S(\omega) d\omega} =\frac{S(\omega)}{G(0)}
\label{eq:spektralna-sirina}
\end{equation}
normirani spekter. 
Z uporabo enačbe za koherenčni čas $t_{c}$ (enačba \ref{eq:koherencni-cas})
pokaži, da je spektralna širina obratno sorazmerna s koherenčnim
časom (enačba \ref{eq:spektralna-sirina-zveza}) ne glede na
obliko spektra. Namig: Uporabi Parsevalov izrek, ki pravi:
\begin{equation}
\int_{-\infty}^{\infty}\left|f(t)\right|^{2}\, dt={2\pi}
\int_{-\infty}^{\infty}\left|F(\omega)\right|^{2}\, d\omega,
\end{equation}
kjer je 
\beq
F(\omega)=\frac{1}{2\pi} \int_{-\infty}^{\infty}f(t)e^{-i\omega\tau}\, d\tau
\eeq
Fouriereva transformiranka funkcije $f(t)$.
\end{definition}

Za zgled Wiener-Hinčinovega izreka vzemimo primer, ki je predstavljen na 
sliki~(\ref{fig:amplituda-intenziteta}). 
Ker so trki med atomi naključni, je avtokorelacijska funkcija eksponentno pojemajoča
\beq
g(\tau)=e^{i\omega_{0}\tau} e^{-\tau/t_{c}},
\label{eq:g-primer}
\eeq
spekter take svetlobe pa je Lorentzove oblike\index{Spekter!Lorentzov} (glej nalogo~\ref{naloga-spekter})
\begin{equation}
s(\omega)=\frac{1}{\pi}\frac{\gamma}{(\omega-\omega_{0})^{2}+\gamma^{2}},
\label{eq:spekter-primer}
\end{equation}
pri čemer je $\gamma=1/t_{c}$ spektralna širina. 
Normirani spekter $s(\omega)$ in ustrezna avtokorelacijska funkcija $g(\tau)$ 
sta prikazana na sliki~(\ref{fig:SpekterAc}). 
Točke na grafih 
predstavljajo spekter in izračunano avtokorelacijsko funkcijo 
za integracijski čas $T=100\,t_{c}$. Za primerjavo sta z rdečo 
krivuljo prikazana tudi pričakovan spekter (enačba~\ref{eq:spekter-primer}) in avtokorelacijska
funkcija (enačba~\ref{eq:g-primer}). Zaradi končnega
časa $T$ pri izračunu povprečja se spekter iz simulacije nekoliko razlikuje
od pričakovane vrednosti. 
\begin{figure}[h]
\centering
\def\svgwidth{65truemm} 
\input{slike/02_spekter.pdf_tex}\qquad
\def\svgwidth{65truemm} 
\input{slike/02_avtokorelacija.pdf_tex}
\caption{Spekter in avtokorelacijska funkcija valovanja s slike~(\ref{fig:amplituda-intenziteta})}
\label{fig:SpekterAc}
\end{figure}

\begin{definition}
\label{naloga-spekter}
Imejmo dve vrsti svetlobe. Prva naj ima avtokorelacijsko funkcijo, ki je eksponentno pojemajoča, druga
pa ima avtokorelacijsko funkcijo Gaussove oblike (enačbi~\ref{eq:gauss-eksponent}). Pokaži, da sta njuna
spektra oblike\index{Spekter!Gaussov}\index{Spekter!Lorentzov}
\begin{equation}
s(\omega)=
\frac{1}{\pi}\frac{\gamma}{(\omega-\omega_{0})^{2}+\gamma^{2}} \quad \mathrm{in} \quad 
s(\omega)= \frac{1}{\sqrt{2}\pi\gamma}\exp\big(-
\frac{\left(\omega-\omega_{0}\right)^{2}}{2\pi\gamma^{2}}\big),
\end{equation}
kjer je $\gamma=1/t_{c}$ spektralna širina. 
\end{definition}

Spektralne črte atomov so pogosto Lorentzove oblike, kar je posledica
eksponentnega razpada stanj (naravna širina). Dodatno se spektralne
črte razširijo zaradi trkov med atomi, vendar tudi to vodi do približno Lorentzove
oblike spektra. V plinih je pogosto prevladujoča razširitev črt
zaradi Dopplerjevega pojava (glej razdelek~\ref{Razsiritev}). 
Spekter Dopplerjevo razširjene svetlobe je, kot bomo videli v 
nadaljevanju, Gaussove oblike. V tem primeru iz enačbe~(\ref{eq:spekter-zveza})
sledi, da je tudi avtokorelacijska funkcija Gaussove oblike.
\vglue1truecm

\begin{definition}\label{naloga-Planck}
Numerično pokaži, da je koherenčni čas svetlobe, ki jo oddaja črno telo s 
temperaturo $T$, približno enak $t_{c}\approx{\hbar}/{k_{B}T}$.\index{Sevanje črnega telesa}
Normirani spekter sevanja črnega telesa zapišemo 
kot \index{Spekter!Planckov}Planckov spekter 
\begin{equation}
s(\omega)=\frac{15}{\pi^{4}} \frac{\hbar^4\omega^3}{(kT)^4}/\left(e^{\hbar\omega/kT}-1\right)
\quad \textrm{za}~\omega >0,~\textrm{sicer}~s(\omega) = 0.
\label{eq:Planckov-spekter}
\end{equation}
\end{definition}

\begin{remark}\index{Fouriereva spektroskopija}
V prejšnjem razdelku smo videli, da časovno avtokorelacijsko funkcijo
merimo z Michelsonovim interferometrom. Dobljena povezava med merjeno
avtokorelacijo in izračunanim spektrom je osnova za Fourierevo 
spektroskopijo\footnote{Francoski matematik in fizik Jean Baptiste Joseph Fourier, 1768--1830.},
ki ima nekatere pomembne prednosti pred drugimi metodami in se danes
precej uporablja, posebej v infrardečem delu EM valovanja.\index{Infrardeče valovanje}
\end{remark}

\section{Prostorska koherenca}
\label{Prostorska-koherenca}
\index{Koherenca!prostorska}
Vrnimo se k Youngovemu poskusu\index{Youngov poskus} in obravnavi interference
\index{Interferenca} na dveh ozkih režah. 
Osvetljujmo zdaj reži s svetilom končnih razsežnosti. Svetilo naj sveti skoraj enobarvno
svetlobo in naj bo na simetrali med režama, kot kaže slika~(\ref{fig:shema-interferenca}).

Žarka, ki izhajata iz sredine svetila (polna črta), 
opravita do rež v ravnini A enako dolgo pot in povzročita na zaslonu B 
interferenčne proge. Žarka, ki izhajata iz roba izvora (prekinjena črta), 
imata do rež različno dolgo pot, zato nastane med njima fazna razlika že do ravnine A, 
ki se prišteje fazni razliki do ravnine B. Interferenčne proge, ki jih tvorita 
robna žarka, so premaknjene glede na proge centralnih žarkov. Ker so žarki z roba
statistično neodvisni od žarkov iz sredine, z njimi
ne interferirajo. Celotni interferenčni vzorec je zato kar vsota interferenčnih
vzorcev žarkov iz različnih delov svetila. Če je razlika poti za žarke
iz različnih delov velikosti valovne dolžine $\lambda$, se celotna
interferenčna slika na zaslonu B izpovpreči.

\begin{figure}[h]
\centering
\def\svgwidth{140truemm} 
\input{slike/02_precnaKoherenca.pdf_tex}
\caption{Shema interferenčnega eksperimenta z razsežnim svetilom}
\label{fig:shema-interferenca}
\end{figure}

Razdaljo med režama $d_c$, pri kateri interferenčne proge
izginejo, imenujemo\index{Koherenčna razdalja} prečna koherenčna razdalja. 
Zanjo velja približno 
\begin{equation}
\delta s = d_c\sin\varphi\approx d_c\frac{R}{z}\sim\lambda\;\Rightarrow\;
d_{c}\sim\frac{z\lambda}{R}.
\label{eq:prost_koh}
\end{equation}
Pogosto je v uporabi
tudi pojem \index{Koherenčna ploskev}koherenčna ploskev, to je območje, 
v katerem je fazna razlika v povprečju konstantna. Velikost te ploskve je približno $d_{c}^{2}$.
V območju koherenčne ploskve so tudi valovne fronte približno gladke.

Zapišimo gornje ugotovitve nekoliko bolj natančno. Na zaslonu $B$
izmerimo gostoto svetlobnega toka, ki je sorazmerna povprečju kvadrata
električne poljske jakosti valovanj, ki izhajata iz obeh odprtin
\begin{align}
\langle|E{}_{d}|^{2}\rangle & =\langle|K_{1}E_{1}+K_{2}E_{2}|^{2}\rangle\nonumber \\
&=  |K_{1}|^{2}\langle|E_{1}|^{2}\rangle+|K_{2}|^{2}\langle|E_{2}|^{2}\rangle+
2\Re K_{1}K_{2}^{*}\langle E_{1}(0)E_{2}^{*}(\tau)\rangle.
\end{align}
Pri tem je je $\tau=d\sin\vartheta/c$ zakasnitev valovanja iz druge odprtine
glede na valovanje iz prve, faktorja $K_{1}$ in $K_{2}$ pa sta določena
z uklonom na posameznih odprtinah.
Interferenčna slika je vsebovana v podobnem členu kot pri Michelsonovem
interferometru, le da nastopa v tem primeru namesto avtokorelacijske funkcije
navzkrižna korelacijska funkcija polj $E_{1}$ in $E_{2}$ iz obeh
odprtin.\index{Navzkrižna korelacijska funkcija} 

Kako je interferenčni člen povezan z lastnostmi svetila, brez težav
doženemo v izbranem primeru skoraj enobarvne svetlobe z osrednjo krožno frekvenco
$\omega$. Tedaj lahko za zakasnitve $\tau$, ki so krajše
od koherenčnega časa, zapišemo 
\begin{equation}
E_{2}(\tau)=E_{2}(0)\, e^{-i\omega\tau}
\end{equation}
 in 
\begin{equation}
\langle E_{1}(0)E_{2}^{*}(\tau)\rangle=\langle E_{1}(0)E_{2}^{*}(0)\rangle 
e^{i\omega\tau}=J(P_{1},P_{2})\, e^{i\omega\tau}.
\end{equation}
Faktor $\Re e^{i\omega\tau}= \cos(\omega \tau) = \cos(kd\sin\vartheta)$ da interferenčne
proge za koherentno osvetlitev zaslona, povprečje produkta polj
v odprtinah ob istem času $J(P_{1},P_{2})=\langle E(P_{1},0)E^{*}(P_{2},0)\rangle$
pa meri stopnjo prečne koherence med obema odprtinama. Od velikosti
tega člena je odvisen kontrast interferenčnih prog. Izračunajmo ga.

Polje v posamezni odprtini je vsota prispevkov iz celega izvora.
\begin{equation}
E(P_{j})=-\frac{i}{\lambda}\int E(\xi,\eta)\frac{e^{iks_{j}}}{s_{j}}\, d\xi\, d\eta.
\end{equation}
Pri tem je $s_{j}$ razdalja med točko $(\xi,\eta)$ na izvoru in točko
$P_{j}(x_{j},y_{j})$ na reži v ravnini A (glej sliko \ref{fig:shema-interferenca}).
Faktor pred integralom $-i/\lambda$ izhaja iz uklonske teorije (enačba~\ref{eq:Fresnel-Kirchoffov-integral}).
Tako je 
\begin{equation}
J(P_{1},P_{2})=\frac{1}{\lambda^{2}}\int\int\langle E(\xi,\eta)E^{*}(\xi^{\prime},\eta^{\prime})\rangle\frac{e^{ik(s_{1}-s_{2}^{\prime})}}{s_{1}s_{2}^{\prime}}\, d\xi\, d\eta\, d\xi^{\prime}d\eta^{\prime}.\label{eq:field-correlation}
\end{equation}
V izbranem svetilu sevajo atomi neodvisno. Valovanji iz dveh točk svetila,
ki sta razmaknjeni za več kot $\lambda$, sta neodvisni in povprečje
njunega produkta je enako nič. Tako približno velja 
\begin{equation}
\langle E(\xi,\eta)E^{*}(\xi^{\prime},\eta^{\prime})\rangle=\frac{\lambda^{2}}{\pi} \cdot \delta(\xi-\xi^{\prime},\eta-\eta^{\prime})\langle|E(\xi,\eta)|^{2}\rangle.
\label{eq:delta-Zernike}
\end{equation}
Faktor $\lambda^{2}/\pi$ poskrbi za ustrezno normalizacijo. 
Naj bo oddaljenost svetila od zaslona $A$
veliko večja od dimenzije svetila ($z\gg R$), tako da lahko imenovalec pod integralom
v izrazu~(\ref{eq:field-correlation}) nadomestimo z $z^{2}$ in postavimo
pred integral. Sledi
\begin{equation}
J(P_{1},P_{2})=\frac{1}{\pi z^{2}}\int\langle|E(\xi,\eta)|^{2}\rangle e^{ik(s_{1}-s_{2})}\, d\xi\, d\eta.\label{eq:Zernike1}
\end{equation}
Izraz lahko še nekoliko poenostavimo, če razvijemo $s_{1}$
in $s_{2}$ do drugega reda
\begin{equation}
s_{j}=\sqrt{z^{2}+(x_{j}-\xi)^{2}+(y_{j}-\eta)^{2}}\approx z+\frac{(x_{j}-\xi)^{2}+(y_{j}-\eta)^{2}}{2z}.
\end{equation}
Pri tem sta $(x_{j},y_{j})$ koordinati točke $P_{j}$. Pišimo 
še $\langle|E(\xi,\eta)|^{2}\rangle=I(\xi,\eta)$ ter $x_{2}-x_{1}=\Delta x$
in $y_{2}-y_{1}=\Delta y$. S tem dobimo znani rezultat, tako imenovani \index{van Cittert-Zernikov izrek}
van Cittert-Zernikov izrek\footnote{Nizozemski fizik Pieter Hendrik van Cittert, 1889--1959, in 
nizozemski fizik in nobelovec Frits Zernike, 1888--1966.}
\boxeq{eq:Zernike2}{
J(\Delta x,\Delta y)=\frac{e^{-i\phi}}{\pi z^{2}}\int I(\xi,\eta)e^{ik(\Delta 
x\xi+\Delta y\eta)/z}\, d\xi\, d\eta.
}

Faza 
\begin{equation}
\phi=\frac{\pi}{\lambda z}[(x_{2}^{2}+y_{2}^{2})-(x_{1}^{2}+y_{1}^{2})]
\end{equation}
meri skupni premik interferenčnih prog, do katerega pride, kadar svetilo
ne leži na isti osi kot odprtini v zaslonu. Kadar ležita odprtini v ravnini $A$ 
simetrično glede na os svetila, je faza $\phi$ enaka nič.

Dobljeni rezultat si je vredno nekoliko ogledati. Prečno prostorsko
korelacijsko funkcijo $J(P_{1},P_{2})$, ki določa kontrast interferenčnih
prog, smo izrazili kot 2-D  Fourierevo transformiranko intenzitete svetlobe
na samem svetilu (enačba \ref{eq:Zernike2}). 
\begin{remark}
Ob tem se spomnimo,
da velja podobna zveza med električno poljsko jakostjo v osvetljeni odprtini 
in njeno Fraunhoferjevo uklonsko sliko (enačba~\ref{eq:FraunhoferApprox}), 
pri čemer so količine, ki nastopajo v obeh zvezah,
povsem različne. Različna je tudi veljavnost obeh izrazov: medtem ko je Fraunhoferjeva
uklonska formula veljavna le v veliki oddaljenosti, za opis uklonske slike v bližnjem polju
pa je treba uporabiti Fresnelov izraz (enačba~\ref{eq:FresnelApprox}), 
je rezultat za $J(P_{1},P_{2})$ (enačba~\ref{eq:Zernike2}) veljaven v obeh območjih.\index{Fraunhoferjev uklon}
\index{Fresnelov uklon}
\end{remark}

Ker je velikost svetila končna, $J(P_{1},P_{2})$ pri dovolj veliki
razdalji med točkama $P_{1}$ in $P_{2}$ gotovo pade na nič. Največja
razdalja, do katere je $J(P_{1},P_{2})$ še različna od nič, je ravno
prečna koherenčna razdalja $d_{c}$, ustrezna ploskev pa je koherenčna
ploskev $S_{c}$\index{Koherenčna ploskev}. Iz izraza za koherenčno razdaljo 
(enačba \ref{eq:prost_koh}) jo lahko ocenimo
\begin{equation}
S_{c}\sim\frac{(\lambda z)^{2}}{S_{0}}\sim\frac{\lambda^{2}}{\Omega_{0}},
\label{eq:koherencna-ploskev}
\end{equation}
kjer je $S_{0}$ površina svetila, $\Omega_{0}$ pa prostorski kot,
pod katerim je videti svetilo v ravnini $A$. 

Oglejmo si primer. Naj bo svetilo v obliki kroga 
s polmerom $R$, obe odprtini v zaslonu naj imata koordinati $y$  enaki nič, razmik
med režama v smeri $x$ pa naj bo $d$. 
Prečno korelacijsko funkcijo izračunamo iz enačbe~(\ref{eq:Zernike2}) in dobimo 
(glej nalogo~\ref{naloga:J})
\begin{equation}
J(0,\Delta y)=2\frac{R^{2}I_{0}}{z^{2}}\,\frac{J_{1}(kRd/z)}{kRd/z},
\label{eq:jkrozna}
\end{equation}
kjer je $J_{1}(x)$ Besslova funkcija. V ničlah Besslove funkcije
pade prečna korelacijska funkcija $J$ na nič in interferenčnega vzorca ne vidimo. 
Za prečno koherenčno razdaljo je zato smiselno vzeti ravno prvo ničlo Besslove funkcije
$J_1$, to je pri
\beq
\label{eq:okroglo_svetilo}
d_{c} \approx 3,83 \frac{z}{kR} = 0,61 \frac{\lambda z}{R}.
\eeq
\begin{definition}
\label{naloga:J}
Pokaži, da prečno korelacijsko funkcijo za okroglo svetilo s polmerom $R$, pri čemer
odprtini na zaslonu ležita simetrično na osi $y$ v razmiku $d$, zapišemo z enačbo~(\ref{eq:jkrozna}). 
\end{definition}

Doslej smo obravnavali le valovanje v središču interferenčne slike na
zaslonu $B$, to je pri tako majhnih kotih $\vartheta$, da je zakasnitev
manjša od koherenčnega časa. Pri večjih kotih moramo upoštevati še
vpliv končnega koherenčnega časa, zaradi česar se kontrast interferenčnih
prog še dodatno zmanjšuje. Interferenčna slika je 
tako produkt časovnega in prostorskega dela. 

V primeru dveh zelo tankih rež z razmikom $d$ nastanejo na zaslonu
$B$ uklonski vrhovi. Za nekaj različnih razmikov med odprtinama $d$ je intenziteta
svetlobe na zaslonu prikazana na sliki~(\ref{fig:Interferencna-slika}).
Če je $d\ll\lambda z/R$ (slika a), je modulacija interferenčnih prog v sredini
popolna in se zaradi končnega koherenčnega časa zmanjšuje le pri večjih
kotih $\vartheta$. Pri nekaj večjem razmiku (slika~b) tudi v sredini kontrast
ni več popoln. Obenem se interferenčne proge zgostijo. Kadar je $d\approx 3,83\,z/kR$,
dosežemo prvo ničlo Besslove funkcije $J_{1}(x)$ in interferenčni vzorec
prvič izgine (slika~c). Takrat je razdalja med režama ravno enaka prečni
koherenčni razdalji valovanja. Pri še večjih razmikih (slika~d) 
je Besslova funkcija negativna in ponovno se pojavijo interferenčne proge, 
vendar so slabše izražene in z nasprotno fazo, kar da v sredini temno progo. 
\index{Interferenca}

\begin{figure}[h]
\begin{center}
\def\svgwidth{0.37\textwidth} 
\input{slike/02_interferenca01.pdf_tex}
\def\svgwidth{0.37\textwidth} 
\input{slike/02_interferenca02.pdf_tex}
\def\svgwidth{0.37\textwidth} 
\input{slike/02_interferenca03.pdf_tex}
\def\svgwidth{0.37\textwidth} 
\input{slike/02_interferenca04.pdf_tex}
\caption{Interferenčna slika na zaslonu
$B$ za različne vrednosti razmikov med odprtinama: a) $d = z/kR$, b) $d=2z/kR$, 
c) $d = 3,832\,z/kR$ in d) $d = 5,136\,z/kR$. 
Z večanjem razdalje med režama se proge zgostijo in kontrast se zmanjša. Koherenčni
čas svetlobe je $t_{c}=10/\omega$, kar še dodatno zmanjšuje modulacijo
interferenčnih prog. Pri $d=3,832\,z/kR$ dosežemo prvo ničlo Besslove
funkcije in interferenčni vzorec popolnoma izgine. Nato se interferenčne
proge zopet pojavijo, vendar z manjšim kontrastom in nasprotno fazo.}
\label{fig:Interferencna-slika}
\end{center}
\end{figure}

\begin{remark}
Merjenje prečne koherenčne razdalje svetlobe
zvezd je osnova za Michelsonovo metodo določanja zvezdnih premerov.
Svetlobo izbrane zvezde zberejo v teleskop preko dveh manjših parov
zrcal, kjer sta zunanji zrcali na pomičnih rokah, tako da ju je mogoče
razmikati. Glavno zrcalo teleskopa zbere svetlobna snopa v goriščni
ravnini, kjer nastanejo interferenčne proge, če le pomični zrcali
nista preveč razmaknjeni. Iz razmika, pri katerem interferenčne proge
izginejo, je mogoče določiti premere bližnjih svetlih zvezd. Za zvezdo
s polmerom $10^{6}$ km v razdalji 5 svetlobnih let je prečna koherenčna
razdalja za zeleno svetlobo okoli $15$~m, kar je z Michelsonovim
zvezdnim interferometrom mogoče izmeriti. Pri zvezdah, ki so dlje
od nekaj deset svetlobnih let, metoda odpove.
\end{remark}

